---
title: Exploring the startup ecosystem in Moldova
date: 2025-07-24
excerpt: Exploring the startup ecosystem in Moldova
category: Moldova
tags: ["Moldova", "Entrepreneurship", "Business"]
image: "https://www.reconsulting.md/wp-content/uploads/2023/12/fb-_badge-x.jpg"
readTime: "2 min read"
---

# Construirea unui ecosistem IT în Moldova

Probabil ai văzut postări online cu statistici pe diferiți indicatori, axate pe țări din Europa. Dacă vizualizarea este făcută după principii corecte de reprezentare a datelor, harta va fi colorată într-un gradient care reflectă clasamentul țărilor respective. Am văzut multe astfel de hărți, iar retorica de regulă este aceeași: Scandinavia e liderul, având cele mai puternice culori, de obicei verde sau albastru închis. Urmează țările din Europa de Vest, cu valori ceva mai scăzute, și tot așa până la Balcani și Europa de Est, unde culorile sunt mai închise, dar reflectă realitatea.

Printre acestea se află și Moldova noastră dragă, unde organizația elvețiană _HELVETAS_ a identificat un potențial mare de dezvoltare a economiei prin oferirea de oportunități în domeniul tehnologiei informaționale. În ciuda unor condiții nefavorabile, potențialul rămâne unul important. Pentru cei interesați, un studiu de caz polonez despre situația din Moldova poate fi găsit [aici](https://www.osw.waw.pl/en/publikacje/osw-commentary/2025-01-08/a-disappearing-country-moldova-verge-a-demographic-catastrophe). Astfel, în 2018 a fost fondat [Moldova IT Park](https://mitp.md/p/web/webHome).

## De ce este o idee minunată

- **Nu necesită resurse extensive**
- **Piața este în creștere**
- **Digitalizarea este inevitabilă**
- **Persoanele plecate în căutarea unor oportunități mai bune au șansa să se întoarcă**

## Trăsături caracteristice MITP

### Regim fiscal ușurat

Un motiv foarte atractiv pentru rezidenții IT Park este regimul fiscal simplificat, care reprezintă doar 7% taxă pe venitul brut. Aceasta înlocuiește impozitul pe profit, impozitul pe veniturile salariale ale angajaților, contribuțiile de asigurări sociale și medicale, precum și taxele locale. Practic, angajații companiilor rezidente în IT Park nu mai plătesc individual impozit pe venit, deoarece acesta este inclus în taxa unică plătită de companie. Acest sistem este atractiv atât pentru companii, cât și pentru angajați, fiind o oportunitate unică pentru inovare.

### Comunitate

Numărul de companii și angajați este în creștere constantă, demonstrând că mediul este unul sănătos. Comunitatea este una deschisă și primitoare, iar piața are nevoie de antreprenori și soluții noi. Viziunea este simplă — construim viitorul prin intermediul spațiului digital. Apar resurse diverse, chiar și [podcasturi](https://www.youtube.com/playlist?list=PLDQCHqm6uJTjRL5GyAKNn9jcbD0wMl2dB) care arată că se formează un val de oameni care vor să facă o schimbare.

![q&a](https://mitp.md/p/public/images/QA_Session_banner_new.png)

### Piață tânără

Odată cu apariția unei puteri de cumpărare mai solide, piața moldovenească se remarcă printr-o cerere puternică de soluții IT. Concurența locală obține succes prin specializarea pe nișa proprie. Costul redus de trai și accesul la piețe internaționale sunt, de asemenea, avantaje importante de care nu trebuie să uităm.

```typescript
Aceasta a fost prima postare :)
```
